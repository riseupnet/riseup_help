@title = 'Σχετικά με εμάς'

h2. Γιατί χρειάζεται η Riseup

!>img/page22-1003-full_medium.jpg!

Μπορείτε να στηριχτείτε σε μία επιχείρηση παροχής email για την εμπιστευτικότητα των ευαίσθητων συνομιλιών σας; Πέραν του ότι συνηθίζουν να σκανάρουν  το περιεχόμενο των μηνυμάτων σας για πολλούς και διάφορους λόγους, επιπλέον υποκύπτουν στις απαιτήσεις κυβερνήσεων οι οποίες περιορίζουν την ηλεκτρονική ελευθερία, ενώ δεν έχουν αυστηρές και ξεκάθαρα ορισμένες πολιτικές απορρήτου. Αυτά χωρίς να γίνει καν λόγος στα σαφώς οικονομικά ενδιαφέροντα των επιχειρήσεων παροχής email- σε πλήρη αντίθεση με εμάς. Η κυβέρνηση των Η.Π.Α. εξασκεί παρακολούθηση εύρους διευθύνσεων IP και χαρτογράφηση συσχετίσεων, πράγμα που τους επιτρέπει να δημιουργήσουν μία λεπτομερή καταγραφή του πώς τα κοινωνικά κινήματα οργανώνονται. Ακόμα σημαντικότερα, αυτό τους δίνει ακριβείς πληροφορίες για το ποιές συνδέσεις πρέπει να σπάσουν ώστε οι μεγάλης κλίμακας κινήσεις να διασπαστούν.

Πιστεύουμε ότι είναι κρίσιμο οι βασικές υποδομές επικοινωνίας να ελέγχονται από κινηματικές οργανώσεις και όχι από πολυεθνικές και κυβερνήσεις. 

Επιδιώκουμε σθεναρά να κρατήσουμε τα mail μας όσο το δυνατόν πιο ιδιωτικά και ασφαλή. Δεν καταγράφουμε την διεύθυνση IP σας. (Οι περισσότερες υπηρεσίες διατηρούν λεπτομερείς καταγραφές της κάθε μηχανής που συνδέεται με τους διακομιστές της. Εμείς κρατάμε μόνο πληροφορίες οι οποίες δεν μπορούν να χρησιμοποιηθούν για την απομόνωση και ταυτοποίηση της μηχανής σας). Όλα τα δεδομένα σας, συμπεριλαμβανωμένων και των email σας, αποθηκεύεται από την Riseup.net σε κρυπτογραφημένη μορφή. Εργαζόμαστε σκληρά για να κρατήσουμε τους διακομιστές μας ασφαλείς και καλά προστατευμένους εναντίον οποιασδήποτε κακόβουλης επίθεσης. Δεν μοιραζόμαστε τα δεδομένα χρηστών μας με κανέναν. Θα πολεμήσουμε ενεργά κάθε απόπειρα συλλογής (δικαστική και μη) των καταγραφολογίων και των στοιχείων σας. Δε θα διαβάσουμε, ψάξουμε, ούτε θα επεξεργαστούμε τα εισερχόμενα και εξερχόμενα μηνύματά σας, εκτός μέσω αυτοματοποιημένων μέσων προστασίας από ιούς και spam, εκτός και να μας το ζητήσετε οι ίδιοι για επίλυση τυχόν προβλημάτων.

h2.  Ο στόχος της Riseup

!>img/riseup-yellow.gif!

Η κολλεκτίβα της Riseup είναι ένα αυτόνομο σχήμα βασισμένο στο Seattle με συλλογικά μέλη από όλο τον κόσμο. Ο στόχος μας είναι να βοηθήσουμε στη δημιουργία μίας ελεύθερης κοινωνίας, ενός κόσμου απαλλαγμένου από την ένδεια, με ελευθερία έκφρασης, ενός κόσμου χωρίς καταπίεση και ιεραρχία, όπου η δύναμη μοιράζεται ισοδίκαια. Αυτό το κάνουμε παρέχοντας επικοινωνιακούς και υπολογιστικούς πόρους στους συμμάχους μας στην πάλη ενάντια σε καπιταλισμό και τις άλλες μορφές καταπίεσης.

* Εκτιμούμε, υποστηρίζουμε και συμμετέχουμε σε διεκδικήσεις για την ανθρώπινη ελευθερία, την ηθική αντιμετώπιση των ζώων, την οικολογική βιωσιμότητα. Λαμβάνουμε μέρος στη μάχη για ελευθερία και αυτοδιάθεση όλων των καταπιεζόμενων ομάδων. Είμαστε αντίθετοι σε κάθε είδους προκατάληψη, απολυταρχισμό και πολιτικό αβαντγκαρντισμό.

* Οργανωνόμαστε στις βάσεις της αυτονομίας, της αμοιβαίας βοήθειας, του διαμοιρασμού των πόρων, της συμμετοχικής γνώσης, της κοινωνικής υπεράσπισης, της συλλογικής δημιουργίας και της ασφαλούς επικοινωνίας.

* Εργαζόμαστε για να χτίσουμε την επανάσταση και μία ελεύθερη κοινωνία εδώ και τώρα, δημιουργώντας εναλλακτικές υποδομές επικοινωνίας, σχεδιασμένες για να αμφισβητήσουν και να καταρρίψουν το κυρίαρχο σύστημα.

* Προωθούμε την κοινωνική ιδιοκτησία και το δημοκρατικό έλεγχο επί πληροφοριών, ιδεών, τεχνολογίας και μέσων επικοινωνίας.

* Ενισχύουμε άτομα και οργανισμούς στη χρήση τεχνολογίας για τον αγώνα προς την ελευθερία. Δουλεύουμε για να υποστηρίξουμε ο ένας τον άλλον στην πάταξη της συστηματικής καταπίεσης που ενσωματώνεται στην χρήση και την ανάπτυξη της τεχνολογίας.

h2.  Γνωρίστε την κολλεκτίβα

!{float:left}img/macaw.jpg!

p{margin-left: 72px}. _*Arara (Ara macao)*_
Ο arara είναι ένας νεαρός geek από την Νότιο Αμερική. Τα ενδιαφέροντά του κυμαίνονται από τα εφαρμοσμένα μαθηματικά, τη θεωρία υπολογιστών, τον προγραμματισμό, το ελεύθερο λογισμικό και γενικώς το hacking, ως την συνεργασία, τις αυτοδιαχειριζόμενες εικονικές ή πραγματικές κοινότητες, την πολιτική, την οικονομία, τα κοινωνικά κινήματα, την αναρχική θεωρία και το πώς θα βγάλουμε τον κόσμο από τα σκατά στα οποία βρίσκεται τώρα.

!{float:left}img/booby.jpg!

p{margin-left: 72px}. _*Blue-footed Booby (Sula nebouxii)*_
Ο blue-footed booby λατρεύει τα ζυμωμένα φαγητά και τις αναρχικές ταινίες δράσης από την Γερμανία. Τα τελευταία χρόνια, έχει μάθει εφαρμοσμένη στατιστική στους δύσκολους δρόμους του Seattle, και τώρα κάνει σημαντικούς υπολογισμούς για το πότε ακριβώς ο διακομιστής της Riseup θα ανατιναχθεί.

!{float:left}img/catbird.png!

p{margin-left: 72px}. [_*Catbird (Dumetella carolinensis, small bird of the thornbushes)*_]
Ο/Η catbird κουρνιάζει πίσω από τα φυλλώματα, κελαηδώντας όλη μέρα. Αρέσκεται στο να κελαηδάει στους διακομιστές GNU/Linux, κυρίως σε Perl ή Ruby. Ο/Η catbird απολαμβάνει να αμφισβητεί τα στερεότυπα των φύλων, και δεν φοβάται να φέρει λίγο φεμινιστικό πνεύμα σε τεχνικές δουλειές.

!{float:left}img/waxwing.jpg!

p{margin-left: 72px}. _*Cedar Waxwing (Bombycilla cedrorum)*_
Ο Waxwing είναι προγραμματιστής, μαθητής κοινωνικών κινημάτων, ακτιβιστής ενάντια στην παρακολούθηση, και εκπαιδευτής. Αν και επικριτικός της τεχνολογίας, ο Waxwing έχει περάσει μεγάλο μέρος της ζωής του σε δονκιχωτικές απόπειρες χρήσης της τεχνολογίας για απελευθέρωση. Όσο δεν χτυπάει το πληκτρολόγιο, ο Waxwing τρώει φρούτα, πάει σε μακρείς αστικούς περιπάτους και παίζει με τα αξιολάτρευτα νεογνά του.

!{float:left}img/petrel.jpg!

p{margin-left: 72px}. _*Gadfly Petrel (Pterodroma)*_
Η Gadfly Petrel εργάζεται για την έλευση επικοινωνιακών πολιτικών και συστημάτων βασισμένων στις ανθρώπινες ανάγκες και όχι στα εταιρικά συμφέροντα. Θεωρεί ότι δεν υπάρχει τεχνική λύση, αλλά ότι η τεχνολογία μπορεί να φανεί χρήσιμη εάν χρησιμοποιηθεί με μέτρο. Αν και θαλασσοπούλι, έχει αποδημήσει στην ενδοχώρα για να μελετήσει και να διδάξει δημοσιογραφία και επικοινωνίες, ελπίζοντας να εμπνεύσει μελλοντικές γενεές. Στα ενδιαφέροντά του περιλαμβάνεται η συνεργατική συμβίωση, η αστική κηπουρική και ο Captain Beefheart. Ακόμη, πιστεύει σθεναρά στην αμοιβαία βοήθεια και λατρεύει τα αστεία που έχουν να κάνουν με πειρατές.

!{float:left}img/roadrunner.jpg!

p{margin-left: 72px}. _*Greater Roadrunner (Geococcyx californianus)*_
Ο Roadrunner είναι ένα πτηνό με μεγάλα πόδια, που ανήκει στην οικογένεια των κούκων και συλλέγει τροφή από την γη. Γνησίως ενδογενές στα νοτιοδυτικά της Βορείου Αμερικής, το είδος αυτό απολαμβάνει για την ώρα την ζωή μακριά από την έρημο, και απορροφά την υγρασία της Cascadia. Περνάει τις ημέρες του ως αναρχικός hacker, προγραμματιστής Debian και πατέρας. Στα κεντρικά της Riseup είναι κοινώς γνωστό ότι ο Roadrunner είναι ένα κτήνος με το hardware.

!{float:left}img/pigeon.png!

p{margin-left: 72px}. [_*Feral Rock Pigeon (Columba livia)*_]
H pigeon τσιμπολογούσε περί των ορίων της κολλεκτίβας από τις αρχές της, και τελικά έγινε μέλος της ομάδας λίγα χρόνια πριν. Δεν είναι geek, αλλά τους/τις βρίσκει παραδόξως εντυπωσιακούς/ες. Όσο δεν δουλεύει με το newsletter ή την έγκριση λιστών και email, είναι κοινωνική λειτουργός, μία νεαρή ενήλικας συγγραφέας sci-fi και θιασώτης κοινοτήτων ισοτιμίας. Πιστεύει πως το μέλλον είναι ακόμα άγραφο, και κάθε μέρα γράφουμε το βιβλίο.

!{float:left}img/rook.png!

p{margin-left: 72px}. _*Rook (Corvus frugilegus)*_
Ο/Η Rook κάθεται στη γωνία και δουλεύει σε μία ισχυρή άμυνα. Αν και το φυσικό περιβάλλον του/της Rook είναι η [[ευρασία => https://en.wikipedia.org/wiki/Rook_(bird)#Distribution_and_habitat]], έχει ζήσει ως επί το πλείστον στα βορειοδυτικά του Ειρηνικού, αν και υπήρξαν αρκετές περίοδοι δουλειάς στο σπίτι. Ο/Η Rook βοηθά στη δημιουργία εργαλείων που άλλα πτηνά μπορούν να χρησιμοποιήσουν για να διαταράξουν το κυριαρχικό κατεστημένο, από την επίκληση στην [[φυλλετική 'κανονικότητα' => https://en.wikipedia.org/wiki/Cissexism]] και τον ετεροσεξισμό ως τον ρατσισμό, τόσο στον κόσμο ως σύνολο αλλά και εντός του κινήματος αυτού καθ'αυτού. Η φωνή του/της Rook [[voice => https://en.wikipedia.org/wiki/Rook_(bird)#Voice]] μπορεί συχνά να ακούγεται σκληρή, οπότε και προτιμά την σιωπή. Στον/την Rook αρέσουν τα φρέσκα λαχανικά, γι'αυτό και καλλιεργεί πολλά.

!{float:left}img/owl.jpg!

p{margin-left: 72px}. _*Snow Owl (Bubo scandiacus)*_
Ο Snow Owl κάθεται κουρνιασμένος ψηλά σε ένα χιονισμένο κλαδί, παρακολουθώντας εξ'αποστάσεως τα εσωτερικά των μηχανών της Riseup, ψάχνοντας να μασουλήσει μικρά bugs. Βοήθησε στην εκκίνηση της Riseup όσο κατοικούσε στο Seattle, καθώς αποθαρρύνθηκε από όλους τους/τις ακτιβιστές που εμφανίστηκαν για την κατάληψη του Παγκοσμίου Εμπορικού Κέντρου με τους hotmail και yahoo λογαριασμούς mail τους. Εργάζεται σκληρά κρατώντας τους διακομιστές της Riseup σε λειτουργία, την ταχύτητα του δικτύου υψηλή και το spam μακριά από τους φακέλους των εισερχομένων σας. Άλλες δραστηριότητές του περιλαμβάνουν την συγγραφή και ανάγνωση βιβλίων, και την νίκη περίεργων και δυσνόητων επάθλων. Βοήθησε στη δημιουργία της τεχνικής υποδομής του Indymedia και σήμερα συμμετέχει συντηρώντας κάποια μικρά του τμήματα. Ο Snow Owl είναι ένας από τους πιο ευχάριστους ανθρώπους στον κόσμο.

!{float:left}img/starling.png!

p{margin-left: 72px}. [_*Starling (Sturnus Vulgaris)*_]
Ο Starling είναι ένα αποδημητικό πτηνό, με αστέρια στα φτερά του και μία νευρική κραυγή. Δουλεύει στην ανάπτυξη λογισμικού για την Riseup και στο να κρατάει τους υπόλοιπους σε εγρήγορση και υπευθυνότητα. Ο Starling ενδιαφέρεται στην οικοδόμηση κινηματικών υποδομών, τακτικών και μακροπρόθεσμων στρατηγικών. Ο Starling είναι άνετος τόσο στην αφαίρεση ματιών από κρανία, όσο και στην αφόδευση από μεγάλα ύψη.

!{float:left}img/sunbird.jpg!

p{margin-left: 72px}. [_*Sunbird (Nectarinia asiatica)*_]
Ο Sunbird αποκαλεί τα βορειοδυτικά του Ειρηνικού το σπίτι του από το 1998, αλλά έκανε ένα διάλειμμα από τις Η.Π.Α. για δύο χρόνια, ταξιδεύοντας και ζώντας στο Lahore του Πακιστάν. Εκεί μελέτησε Urdu και εκτέλεσε εθελοντική δράση για την Επιτροπή Ανθρωπίνων Δικαιωμάτων του Πακιστάν. Για την καθημερινή δουλειά του, εργάζεται στον χώρο της νομικής, όπου επικεντρώνεται στην προστασία των δικαιωμάτων των μεταναστών και των προσφύγων. Ακόμα, ο Sunbird εκδηλώνει μεγάλο ενδιαφέρον για τους νόμους του internet, καθώς συσχετίζονται με την ιδιωτικότητα και την ελευθερία της έκφρασης. Έγινε μέλος της ομάδας της Riseup γιατί είναι κρίσιμη η ύπαρξη έμπιστων εργαλείων επικοινωνίας για τους ακτιβιστές. Μπορείτε να βρείτε τον Sunbird στο IRC, όπου είναι πρόθυμος να απαντήσει στις ερωτήσεις σας, παλεύει να μάθει Debian και ονειρεύεται για ένα μέλλον χωρίς την AOL. Το gpg key ID του είναι @6ED610B7@, διαθέσιμο από τον τοπικό σας keyserver.


!{float:left}img/puffin.jpg!

p{margin-left: 72px}. _*Tufted Puffin (Fratercula cirrhata)*_
Η Tufted Puffin είναι ένα μεσαίου μεγέθους θαλασσοπούλι, και μέλος της κολλεκτίβας της Riseup. Φωλιάζει στο Seatte, το οποίο πεφτεί υπερβολικά νότια για το είδος της. Η Tufted Puffin περνά πολύ από τον χρόνο της μπροστά στον υπολογιστή της, χρησιμοποιώντας εφετζίδικες διεπαφές όπως το pine, αλλά της αρέσει να βγαίνει και έξω. Την βγάζει ποδηλατώντας ή κολυμπώντας με τα φτερά της, που έχουν προσαρμοστεί για να της προσφέρουν υποβρύχιες τεχνικές πτήσης. Η Tufted Puffin εκτιμά την εκμάθηση τεχνικών ταλέντων από την Riseup και άλλα ριζοσπαστικά τεχνολογικά εγχειρήματα, και ακόμα σημαντικότερα, την βοήθεια στη δημιουργία εναλλακτικών υποδομών. 
