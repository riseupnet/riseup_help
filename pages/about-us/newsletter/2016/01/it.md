@title = 'Gennaio'

Presentazione di we.riseup.net
-----------------------------------------------------------

Nel corso degli ultimi otto anni, abbiamo sviluppato un'applicazione web chiamata "Crabgrass", che gira su https://we.riseup.net. Per molta gente, questo sito è stato abbastanza utile, con decine di migliaia di utenti attivi. Ciò nonostante, fino ad ora non abbiamo mai annunciato pubblicamente questo servizio. Finalmente pensiamo che il codice sia abbastanza maturo da voler scalare tutte le montagne e gridare a squarciagola "Crabgrass è qui!" O forse dovremmo solo parlarne a tutti gli utenti di Riseup in una newsletter? Sì, probabilmente dovremmo fare quest'ultima cosa.

Cos'è Crabgrass?
-----------------------------------------------------------

In poche parole, Crabgrass è un modo semplice per i gruppi di modificare e revisionare le pagine condivise di un wiki. Crabgrass, tuttavia, ha alcune funzionalità che lo rendono unico nel mondo delle applicazioni web collaborative. In particolare, Crabgrass è stato concepito per permettere alle persone di collaborare privatamente all'interno di un gruppo o con altri gruppi. In maniera unica, Crabgrass permette di effettuare delle potenti ricerche, incluse le ricerche a testo libero nell'ambito dell'intero universo di cose alle quali hai accesso.

A Riseup crediamo che tutta la tecnologia codifichi sistemi di potere. Alla fine, secondo noi l'unico modo di usare la tecnologia una volta per tutte è di creare o mettere a disposizione una tecnologia che rifletta il modo in cui vogliamo connetterci gli uni con gli altri, e non il modo che l'economia della sorveglianza vorrebbe che usassimo per farlo. Crabgrass è stato concepito da e per persone che praticano organizzazioni democratiche e gestite dal basso.

Crabgrass nel corso degli ultimi otto anni è stato il nostro strumento di comunicazione per l'organizzazione interna. Lo usiamo per qualsiasi cosa: abbiamo istituito diversi comitati interni, documentiamo tutti i nostri verbali e ricerche, carichiamo file ed immagini, lo usiamo per le discussioni di gruppo relative a questioni importanti sulle quali dobbiamo riflettere ed usiamo sondaggi e votazioni per trovare il consenso e prendere decisioni. Non ci sarebbe altro modo per i nostri cervelli distratti di tenere traccia di tutto. Riseup non esisterebbe senza Crabgrass!

Perché Pigeon pensa che tutti voi dovreste usare Crabgrass
-----------------------------------------------------------

Il componente del collettivo che prevalentemente scrive queste newsletter, Feral Rock Pigeon, ha da dire quanto segue riguardo Crabgrass: "Sono il componente meno tecnico di tutti i membri di Riseup, e mi ritrovo costantemente incasinata in questo mondo tecnologico. Per alcuni lavori che non riguardano Riseup, mi chiedono di usare la roba di Google (drive, docs, etc.), e mi sono sempre persa navigando nella nebbia. Bleah. Al contrario, ho iniziato a lavorare con Crabgrass tanto tempo fa, nessuno mi ha mai insegnato a farlo e sono stata sempre capace di tenere traccia e avere una visione di tutto quello di cui avevo bisogno in maniera logica."

Ecco tu ce l'hai! Non l'abbiamo pagata per questo endorsement!

Qualche parola per gli hacker che conoscono Ruby
-----------------------------------------------------------

Molta gente sta usando https://we.riseup.net per organizzarsi nei movimenti e nei collettivi. Questo è esattamente cosa significa l'auto organizzazione dei movimenti. Crabgrass è animato da gente che si preoccupa di farlo diventare uno strumento migliore per sé stessi, i loro gruppi e per chiunque altro.

Forse hai tritato verdure o lavato gli occhi delle persone dai gas lacrimogeni durante una manifestazione. Forse hai dato una mano a mettere in piedi una barricata o rimesso in ordine lo spazio che andava protetto. Metti lo stesso spirito di mutuo aiuto e di autodeterminazione per il miglioramento di questo spazio collettivo. Se hai 15 minuti di tempo unisciti a noi per costruire la piattaforma che tutti vogliamo per costruire il mondo che vogliamo.

Vedi https://github.com/riseuplabs/crabgrass-core

Ed un grande ringraziamento pubblico ad aliaksandrb che negli ultimi due mesi è apparso dall'etere inviando quotidianamente correzioni di bug e di funzionalità che sono già andate in produzione. MERAVIGLIOSO. Se sei uno sviluppatore, questo è il momento migliore per partecipare.

Alcuni avvertimenti
-----------------------------------------------------------

Sappiamo che Crabgrass ha alcuni problemi e stiamo lavorando attivamente per risolverli. Siamo entusiasti di questo nuovo rilascio che non è perfetto, e continueremo a risolvere i problemi, così come ad aggiungere nuove funzionalità. Sappiamo che molte persone vogliono funzionalità di calendario e l'integrazione con etherpad ed ethercalc.

Inoltre, per favore tieni presente che mettere qualcosa in Crabgrass non significa di per sé che stia al sicuro. Se qualcuno che ha accesso ad una pagina la rende pubblica, quella pagina sarà pubblica ed accessibile a qualsiasi essere umano o robot presente su Internet. Quindi, come per qualsiasi strumento di comunicazione, è importante che parliate dei vostri protocolli di sicurezza, e che comprendiate come funziona lo strumento. Capire chi ha accesso ad una pagina e che chi ha un determinato livello di accesso può condividere informazioni (inavvertitamente o meno) con altri, condividendo direttamente la pagina, invitando altri al gruppo o perché il suo account è stato violato.

Crabgrass non dispone di funzionalità di crittografia end-to-end: come per la posta elettronica, il collettivo di Riseup ha accesso a tutte le informazioni su Crabgrass. Attualmente non ci sono modalità efficaci per supportare la crittografia lato client per un'applicazione web in modo da impedire a chi fornisce il servizio di avere accesso ai dati. Ciò nonostante, in futuro abbiamo intenzione di supportare delle funzionalità limitate di crittografia lato client.
