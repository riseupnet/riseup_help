@title = 'Ιούνιος και Ιούλιος'


h2. Νέα από την Συλλογικότητα

Κάποια μέλη της συλλογικότητας είναι έξω από τη Barcelona σε μια μετακαπιταλιστική, οικοβιομηχανική αποικία όπου συναντώνται με ριζοσπάστες υπολογιστάκηδες από όλο τον κόσμο. Γειά σου Catalunya! Κάποια μέλη της συλλογικότητας είναι στο Seattle, όπου έχει πολλή ηλιοφάνεια για την εποχή. Γειά σου παγκόσμια κλιματική αλλαγή! Και ακόμα ένα άλλο μέλος της συλλογικότητας τελειώνει την πτυχιακή της στο Portland. Γειά σου κόλαση της αποφοίτησης!

Σε κάπως λιγότερο άσχετα νέα, έχουμε στήσει τον νέο server για την mailing list υπηρεσία lists.riseup.net σε μια τοποθεσία που δε θ'αποκαλύψουμε και είναι πολύ γρήγορος. Οι καθυστερήσεις στα email θα πρέπει να είναι αμελητέες πλέον, αν και ελπίζουμε ότι δε θα το ματιάξουμε με αυτά που γράφουμε.

Επίσης, δουλεύουμε σκληρά για να υποστηρίξουμε τα συστήματά μας και ετοιμάζουμε την μετάβαση σε μια καλύτερη και πιο ασφαλή πλατφόρμα για όλες και όλους. Περισσότερα νέα επ'αυτού όταν έρθει η ώρα!


h2. Η Riseup εναντίον της Βρετανικής υπηρεσίας πληροφοριών GCHQ

Στις 2 Ιουλίου, η Riseup ένωσε τις δυνάμεις της με άλλους έξι παρόχους online υπηρεσιών σε μια μήνυση εναντίον της Βρετανικής υπηρεσίας πληροφοριών GCHQ. Η μήνυση υποβλήθηκε από την οργάνωση 'Privacy International' και στοχεύει στην ανάδειξη της παράνομης φύσης της επιτήρησης. Αν και οι μηνύσεις δε φαίνονται πολύ συναρπαστικές, είναι! Αυτή είναι η πρώτη φορά που πάροχοι επικοινωνιών και internet ανέλαβαν συλλογική δράση ενάντια στην GCHQ η οποία στοχοποιεί, επιτίθεται και εκμεταλλεύεται δίκτυα υποδομών επικοινωνίας. Ελπίζουμε ότι αυτή η μήνυση θα φέρει μεγαλύτερη επίγνωση ανά τον κόσμο σχετικά με το ζήτημα της κρατικής επιτήρησς και της ιδιωτικότητας στις επικοινωνίες.


h2. Εξοικειωθείτε με το OpenPGPG

Ένας τρόπος να ασφαλίσετε τις επικοινωνίες σας είναι να χρησιμοποιήσετε το OpenPGP για να κρυπτογραφήσετε τα email σας. Πρόσφατα κάναμε ένα καλό φρεσκάρισμα στη σελίδα μας για τις καλύτερες πρακτικές στη χρήση του OpenPGP. Αν δεν έχετε χρησιμοποιήσει ποτέ το OpenPGP μπορείτε να ρίξετε μια ματιά στον οδηγό και να ξεκινήσετε. Αν το χρησιμοποιείτε ήδη, μπορείτε να ακουλουθήσετε τις οδηγίες για να βελτιώσετε την χρήση που κάνετε σε αυτό το σημαντικό εργαλείο.

Οπότε ορίστε, ρίξτε μια ματιά στο help.riseup.net/security/message-security/openpgp/best-practices


h2. Το spam σας σπάει τα νεύρα;

Το spam, οι ιοί και οι επιθέσεις ψαρέματος είναι πολύ κουραστικά για όλους μας, βοηθήστε να σταματήσει!

Ξέρατε ότι αν συνδεθείτε στο user.riseup.net και επιλέξετε την καρτέλα Email μπορείτε να προσαρμόσετε το όριο των Spam σας; Μπορείτε να μειώσετε το score λίγο και να ανακουφιστείτε. Μην μειώσετε το score πολύ με την μια, κάντε το σταδιακά και μετά παρακολουθήστε τον φάκελο με τα Spam για μια βδομάδα να δείτε αν κάποιο έγκυρο mail καταλήξει στον φάκελο με τα Spam, σύρετέ το στον φάκελο με τα ΕΙΣΕΡΧΟΜΕΝΑ ώστε το σύστημά μας να μάθει από τα λάθη του!


h2. Χρήματα

Ξέρατε ότι η Riseup δέχεται και bitcoins; Και μικροπληρωμές; Και δωρεές μέσω Paypal; Και ότι μπορείτε να το ρυθμίσετε να μας δίνετε λίγα κάθε μήνα; Και ότι η Riseup υποστηρίζεται από χιλιάδες άτομα που δίνουν λίγα από εδώ και από εκεί τα τελευταία 14 χρόνια. Αν μπορείτε, η υποστήριξή σας θα ήταν καλοδεχούμενη. help.riseup.net/el/about-us/donate
