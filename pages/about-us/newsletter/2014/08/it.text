@title = 'Agosto'

h2. Lancio in beta del nuovo VPN!

Siamo entusiaste di annunciare che stiamo rilasciando i nostri servizi anti-sorveglianza di nuova generazione attraverso il lancio del nuovo servizio VPN (acronimo di Virtual Private Network, in italiano Rete Privata Virtuale)! Stiamo sostituendo il nostro vecchio servizio con questo VPN nuovo di zecca, anche se lasceremo il precedente servizio VPN ancora in giro per un po'.

Perché stiamo sostituendo VPN? Perché non è sufficientemente sicuro e non è semplice da usare, provocando così terribili mal di testa a tutti quelli che sono coinvolti. La crittografia deve essere semplice da usare, non qualcosa semplice da incasinare. Questo nuovo VPN è facile da usare ed il suo livello di sicurezza è stato migliorato. Inoltre, questo nuovo servizio di VPN fa parte della tecnologia che stiamo adottando per poter offrire in futuro un servizio di email crittografata sicurissima e semplicissima da usare.

Ti va di provarlo? Ci sono tre cose che devi sapere:
1. Attualmente l'interfaccia è solamente in inglese, altre lingue arriveranno presto.
2. Al momento è disponibile solamente per Linux ed Android (Mac e Windows sono in arrivo).
3. Le informazioni per iniziare le trovi qui: https://help.riseup.net/vpn
4. Il tuo account non è collegato al tuo account Riseup esistente, quindi dovrai crearne uno nuovo con un nome utente diverso. Non ti preoccupare, è facile e potrai ricongiungere questi account più avanti.


h2. Nuova Webmail? Nuova Webmail!

Dovresti aver ricevuto notizia del fatto che abbiamo aggiornato l'interfaccia della webmail (https://mail.riseup.net). Tanto nuovo quanto entusiasmante!

Se eri un* utente dei nostri vecchi sistemi di webmail, la prima volta che accederai a quella nuova proveremo ad importare la tua rubrica e le tue impostazioni. Nonostante il processo di importazione non sia perfetto, speriamo che esso sia d'aiuto per rendere la transizione più dolce. Per favore, controlla la nuova rubrica e verifica che non ci siano errori, contatti duplicati o mancanti. In particolare sappiamo che ci sono dei problemi con i contatti che contengono lettere accentate o caratteri non latini. Se riscontri errori o mancanze, la cosa migliore da fare è una importazione manuale:  https://help.riseup.net/en/email/webmail/address-book#manually-importing-your-contacts-from-impsqurrelmail-to-roundcube

Stiamo ancora aggiungendo nuove funzionalità e sistemando degli errori, e speriamo di avere presto una versione compatibile con i dispositivi mobili. Se riscontri dei problemi faccelo sapere. Ai seguenti link puoi trovare ulteriori informazioni su come controllare la posta di Riseup con Webmail e sui motivi di questo cambiamento:
https://help.riseup.net/en/email/webmail   
https://help.riseup.net/en/email/webmail/where-is-imp


h2. Indisponibilità e più spam

Non solo abbiamo un nuovo VPN ed una nuova webmail, ma stiamo anche effettuando degli importanti aggiornamenti ad alcune delle nostre infrastrutture principali, al fine di passare ad una crittografia più nuova e migliore e per espandere lo spazio a disposizione. 

Questo è grandioso, ma potresti aver notato un incremento delle volte in cui Riseup non è stato disponibile, o potresti aver trovato più spam nella tua inbox. Per favore, sii paziente mentre effettiamo queste modifiche, che alla fine renderanno tutto più sicuro e ridurranno lo spam.  


h2. Problema DMARC risolto

Nella newsletter di maggio abbiamo riportato che una nuova tecnologia contro lo spam, DMARC, stava interferendo con la possibilità di inviare messaggi alle mailing list di Riseup da email di determinati dominii. Da allora è stata sviluppata una soluzione a questo problema e l'abbiamo installata sulle nostre liste. Ora Yahoo, AOL ed altri dominii che adottano politiche DMARC molto restrittive non dovrebbero più avere problemi ad inviare messaggi alle nostre liste.


h2. Soldi

Wow, Riseup è stato molto impegnato (vedi sopra). Perché siamo in grado di fare tutti questi cambiamenti grandiosi e rendere Riseup più sicuro? Perché così tanti di voi hanno donato dei soldi a Riseup. Se puoi donarci qualcosa, fantastico! Se puoi impostare un pagamento ricorrente, meglio ancora. E se sei una delle migliaia di persone che ci hanno sostenuto nel corso di questi quattordici anni con donazioni piccole o grandi, grazie mille davvero. E, veramente, sinceramente, se non puoi donare a Riseup ma stai lavorando per rendere il mondo un posto migliore, grazie per questo.
https://help.riseup.net/donate
