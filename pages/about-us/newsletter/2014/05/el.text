@title = 'Μάιος'


h2. Η κατάσταση ασφαλείας μας

Αν θέλετε να έχετε ενημέρωση για την αλληλεπίδραση της Riseup με τον μηχανισμό του κράτους επιτήρησης, επισκεφθείτε το: https://help.riseup.net/canary
    
Θα το ανανεώνουμε περίπου μια φορά το τρίμηνο.

Αυτή τη στιγμή αναφέρει:
    
Μέχρι σήμερα 21 Απρίλη, 2014, η Riseup δεν έχει δεχτεί κανένα Γράμμα Εθνικής Ασφάλειας (στμ κλήσεις του FBI) ή δικαστική διαταγή σύμφωνα με τον νόμο FISA (στμ νόμος που αναφέρεται σε φυσική και ηλεκτρονική παρακολούθηση υπόπτων για κατασκοπία ή τρομοκρατία) και δεν έχουμε λάβει ούτε κάποια διαταγή από δικαστήριο FISA που να είμαστε υποχρεωμένοι να την κρατήσουμε κρυφή. Η Riseup δεν έχει βάλει ποτέ "πίσω πόρτες" στο λογισμικό και δεν έχει λάβει ποτέ αίτημα να πράξει κάτι τέτοιο. Η Riseup δεν έχει παραδώσει ποτέ δεδομένα επικοινωνίας χρήστη σε κάποια τρίτη οντότητα.

Όσον αφορά τις κατασχέσεις μηχανημάτων, σε ένα γεγονός που είχε γίνει ευρεία αναφορά, το FBI κατέσχεσε ένα server της Riseup τον Απρίλιο του 2012. Το περιστατικό έγινε στη Νέα Υόρκη. Το μηχάνημα ήταν κρυπτογραφημένο και δεν περιείχε δεδομένα χρηστών. Ο server επιστράφηκε, αλλά δεν μπήκε πάλι σε λειτουργία. Εκτός από αυτό το περιστατικό, μέχρι σήμερα 21 Απρίλη 2014, η Riseup επιβεβαιώνει ότι ποτέ κανένα μηχάνημά της δεν έχει κατασχεθεί ή παρθεί από οποιαδήποτε τρίτη οντότητα.

h2. Yahoo και λίστες ταχυδρομείου

Μπορεί να έχετε δει να σας επιστρέφονται email από το yahoo.com και aol.com. Αυτό οφείλεται σε αλλάγες στην πολιτική αυτών των εταιρειών. Δημοσίευσαν μια εγγραφή που λέγεται DMARC (μια τεχνολογία αντι-σπαμ) η οποία στην ουσία λέει "εάν κάποιος server πέρα από τους δικούς μας επίσημους server στείλει email με αποστολέα που έχει διεύθυνση yahoo.com (ή aol.com), θεωρήστε ότι το mail αυτό είναι spam και απορρίψτε το". Η εγγραφή DMARC χρησιμοποιείται στη συνέχεια από άλλες σελίδες (όπως hotmail.com, comcast.net, και άλλες) για να αποφασίσουν τι να κάνουν με τα email που λαμβάνουν.

Το πρόβλημα είναι ότι το λογισμικό που χρησιμοποιείται στις λίστες ταχυδρομείου, όπως οι lists.riseup.net, αναμεταδίδουν μηνύματα άλλων. Οπότε όταν ένας χρήσης με yahoo.com ή aol.com στέλνει ένα email στη λίστα και αυτό αναδιανέμεται (κρατώντας την yahoo.com/aol.com διεύθυνση αποστολέα) τότε οι server ταχυδρομείου που το λαμβάνουν λένε "αυτό το email δεν εστάλη από έναν yahoo/aol server, πρέπει να είναι spam, απορρίψτε το! και επιστρέφουν το μήνυμα πίσω". Αυτός είναι ο λόγος που βλέπετε τόσες επιστροφές email, και όχι μόνο από yahoo.com/aol.com αλλά και από άλλες σελίδες.

Υπάρχει μια πλήρης εξήγηση στο jrl.guru/Email/yahoobomb.html

Το πιο εύκολο θα ήταν οι yahoo/aol να αλλάξουν την πολιτική τους.

Αλλά μέχρι τότε να τι κάνει το riseup:
    
Για να περιορίσουμε την ζημιά, μπλοκάρουμε όλους τους αποστολείς προς τις λίστες lists.riseup.net που χρησιμοποιούν yahoo.com ή aol.com διευθύνσεις. Κατά την αποστολή, οι χρήστες με yahoo.com ή aol.com θα λάβουν αμέσως μια ειδοποίηση σφάλματος που θα εξηγεί την κατάσταση. Αυτό είναι κακό για τους αποστολείς αλλα θα αποτρέψει τις μαζικές επιστροφές email και τις σχετικές διαγραφές μελών από λίστες. 

Σας ενθαρρύνουμε όλες και όλους να αφήσετε τα yahoo.com/aol.com για έναν πάροχο email που θα προστατεύει την ιδιωτικότητά σας και δε θα κάνει αδύνατη τη λειτουργία λιστών ταχυδρομείου.

Ερευνούμε άλλους τρόπους για να παρακάμψουμε το πρόβλημα αυτό, ελπίζουμε να βρούμε μια λύση σύντομα.
  
h2. Χρήματα!

Σας πονοκεφαλιάζουν τα χρήματα; Κι εμάς. Αν μπορείτε να συνεισφέρετε κάτι στη Riseup, κάθε μικρό ποσό κάνει ένα μεγάλο δρόμο για να στηρίξει χιλιάδες ομάδες και ακτιβιστές σε όλο τον κόσμο.

https://help.riseup.net/el/about-us/donate

Και, το wepay, ένας από τους τρόπους για τακτική συνεισφορά στη Riseup, σταμάτησε να δέχεται δωρεές. Για όποια/όποιον είχε ρυθμίσει τακτικές δωρεές με το wepay, θα ήταν γαμάτο να έστηνε έναν άλλο τρόπο επαναλαμβανόμενης δωρεάς. 
