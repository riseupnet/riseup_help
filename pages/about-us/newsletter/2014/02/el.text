@title = ''

h2. Η "δουλειά για το σπίτι" που μας άφησε ο Snowden

Ως αποτέλεσμα των αποκαλύψεων του Snowden που συνεχίζουν να βλέπουν το φως της δημοσιότητας, μαθαίνουμε τις όλο και περισσότερες δυνατότητες της NSA και τις απειλές για τις οποίες πρέπει να ανησυχούμε. Αρχίσαμε να αναφερόμαστε σε αυτές ως "την εργασία για το σπίτι" που μας άφησε ο Snowden, διότι χρειάζεται μπόλικη μελέτη και σκέψη για να κατανοήσουμε πώς αυτά επηρρεάζουν την Riseup. Κρατιόμαστε ενήμεροι και κάνουμε αλλαγές στην κρυπτογραφία που χρησιμοποιούμε, τις διαδικασίες και την υποδομή μας, καθώς εργαζόμαστε για να είμαστε προστατευμένοι από αυτές τις νέες απειλές. Σε πολλές των περιπτώσεων επρόκειτο για απειλές που μας ανησυχούσαν από πριν σε θεωρητικό επίπεδο, αλλά τώρα γνωρίζουμε ότι οι απειλές αυτές είναι πραγματικές και επείγουσες.


h2. Ένα νοητικό πείραμα περί ασφάλειας

Φανταστείτε ότι μόλις ανακαλύψατε ότι ένα μέλος του εγχειρήματός σας είναι στην πραγματικότητα πληροφοριοδότης της αστυνομίας. Σε τι πόρους του εγχειρήματός σας θα είχε πρόσβαση το μέλος αυτό; Πώς θα λειτουργούσε το εγχείρημά σας αν χρειαζόταν να αποκλείσει τους πόρους αυτούς για την αυτοπροστασία του; Υπάρχει κάποιο πρόσωπο που θα μπορούσε να σταματήσει τη λειτουργία του εγχειρήματος επειδή θα ήταν το μόνο άτομο με συγκεκριμένους κωδικούς, πρόσβαση σε λίστες ταχυδρομείου ή βάσεις δεδομένων; Υπάρχει κάποια ή κάποιος που έχει πρόσβαση σε πολλά δεδομένα ενώ δεν είναι απαραίτητο; (Όχι ότι είναι απαραίτητα ύποπτοι αλλά μια καλή πρακτική ασφαλείας είναι να περιορίζεται η πρόσβαση μόνο στους ανθρώπους που χρειάζονται μια πληροφορία.)

Υπάρχουν αλλαγές που θα μπορούσατε να κάνετε αυτή τη στιγμή, που θα καθιστούσε έναν πληροφοριοδότη μικρότερο πρόβλημα;

Βέβαια αυτό το πράγμα συμβαίνει σπάνια, αλλά όσο πιο προετοιμασμένοι είμαστε, τόσο πιο δυνατή θα είναι η ομάδα μας, και τόσο περισσότερη εμπιστοσύνη θα υπάρχει ανάμεσα στα μέλη της.


h2. Δεν άλλαξες το κωδικό σου εδώ και 7 χρόνια;

Περίπου 2000 από εσάς δεν έχουν αλλάξει τον κωδικό τους εδώ και 7 χρόνια, και σύντομα θα λάβετε ένα email από εμάς, που θα σας πληροφορεί ότι χρειάζεται να τον αλλάξετε καθώς κάνουμε ενημερώσεις στα συστήματά μας. Πρώτα, σας ευχαριστούμε που χρησιμοποιείτε την Riseup τόσο καιρό! Δεύτερον, τι; Εφτά χρόνια; Σοβαρά τώρα; Όλοι και όλες πρέπει να αλλάζουμε τως κωδικούς μας πολύ συχνότερα. 


h2. Χρήματα, τα χρειαζόμαστε ακόμα.

Ευχαριστούμε όλες και όλους που έχουν ήδη κάνει μια δωρεά στην Riseup! Οι υπόλοιπες και υπόλοιποι που έχετε λίγα επιπλέον φράγκα, ακούμε κάποιες καταπληκτικές αναφορές ότι όσοι άνθρωποι συνεισέφεραν οικονομικά στην Riseup γέμισαν με μια ευχάριστη αίσθηση ικανοποίησης, η οποία κράτησε για εβδομάδες. Δοκιμάστε το!
https://riseup.net/el/συνεισφέρετε
